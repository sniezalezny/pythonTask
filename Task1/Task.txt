LAB - Zmienne, funkcja id() i operator is

W tym zadaniu sprawdzimy, jak zachowują się zmienne podczas modyfikowania ich wartości

    W pierwszym przypadku zainicjuj zmienne a, b, c wartością 10. W tym celu wykonaj tylko

    jedną instrukcję.

    Wyświetl wartości zmiennych oraz ich identyfikatory

    Następnie zmień wartość zmiennej a np. na 20

    Ponownie wyświetl wartości zmiennych i ich identyfikatory

(identyfikator zmiennej a powinien się zmienić)

'-----------------------------

Teraz wykonaj jeszcze raz te same czynności, co poprzednio ale z delikatną różnicą:

    zmienne a, b i c mają mieć przypisaną wartość w postaci listy, np. [1,2,3]

    modyfikacja zmiennej a ma polegać na dodaniu do listy a nowego elementu, np. liczby 4

(identyfikator zmiennej a powinien być teraz taki sam jak b i c, dodatkowo zmieni się jednocześnie lista w zmiennych b i c)

-----------------------------

Dlaczego tak się stało? - poniżej próbuję to wyjaśnić, ale prawdziwe wyjaśnienie zobaczysz w kolejnej lekcji:

W pierwszym przykładzie a, b, c były wskaźnikami do komórki pamięci, w której była zapisana liczba, czyli końcowa wartość.

W drugim przykładzie a, b, c to wskaźnik do komórki pamięci, w której jest lista. Lista jest wskaźnikiem do elementów tej listy. Kiedy dodajesz nowy element do listy, nie modyfikujesz podstawowej komórki pamięci z listą, dlatego id się nie zmienił.

-----------------------------

Uwaga - w tym zadaniu można się spodziewać, że w różnych wersjach Pytona uzyskamy różne wyniki, ale spróbujmy...

    Do zmiennej x przypisz wartość 10

    Do zmiennej y przypisz wartość 10 (użyj przypisań w dwóch osobnych liniach!)

    Wyświetl id tych zmiennych

(chociaż mamy do czynienia z dwoma niezależnymi zmiennymi, to optymalizator pythona nadał im ten sam id)

-----------------------------

    Do zmiennej y przypisz wartość y plus 1 minus 1.

    Sprawdź identyfikatory zmiennych x i y

(identyfikatory nadal powinny być takie same, tzn. optymalizator poradził sobie z prostym działaniem + 1 - 1)

-----------------------------

    Powtórz operację dodawania i odejmowania od y, ale tym razem dodaj i odejmij wartość 1234567890

    Sprawdź identyfikatory zmiennych x i y

(identyfikatory powinny być różne, tzn. optymalizator nie rozpoznał, że zmienne mają nadal te same wartości)